## 智能家居 Groundwork 結集
資料源自香港各個討論區、Telegram／Whatsapp Groups 及網上不同地方收集, 在我自己裝修時作為參考歸納出來。純粹係集思廣益後既個人意見, 沒有權威, 參考性也可能有問題。如果你覺得資料有問題或者有野想問, 可以去 Telegram Group https://t.me/smarthomehk 問大家。也歡迎 Fork 或者 submit changes/issues

- 路人 JM9, Jun 2023

<br />
<br />
<br />

## 基礎概念

- 好多人會叫智能家居既器材做 IoTs (Internet Of Things). 器材之間, 要溝通到先可以交換資料，你先可以計劃自動化/場景設定, 你叻的話可以用自己的方法攪掂
- 通常入門都係買 "有晒配套既品牌器材", 配合同一牌子既Hub/Controller/Gateway，同佢自家程式, 方能操作。例如 IKEA, Philips Hue, 小米, Aqara 等等
- 大品牌的器材, 有支援 Apple HomeKit, Google Home, Amazon Alexa等等, 實現唔同牌子都可以一齊用到 - 大前提唔係所有器材都可以. 通常包裝會寫明
- 非支援既硬件, 或者要進一步既自動化/場景設定, 可以了解其他第三方平台如 Home Assistant (HA), HomeBridge (HB), OpenHAB 等等, 令到不同牌子器材互相使用 - 你可能要多少少電腦知道, 如以Raspberry Pi 或電腦建立 Home Server, 自行安裝軟硬件及設定
<br />
<br />

## 常見器材通訊制式 簡略介紹

香港普遍見到既有:
1. Wi-Fi: 多數標榜不需要用Hub/Controller/Gateway, 屋企有 WiFi 就可以。但除個別強調直接支援HomeKit/Alexa/Google Home外，通常要安裝自家程式方能操作
	- 缺點: 唔支援大平台既器材, 通常無統一標準, 質素比較參差. 另如果有同自家其他制式既 Sensor 連動, 其實都係要 Hub 先做得
	- 距離: 視乎 WiFi 網絡覆蓋

1. Zigbee : 一個為 IoT 設計既標準 (IEEE 802.15.4), 雖然有 v1.2 同 v3 版本之分，但市面上既Hub/Gateway 多數已經係 v3（會自動向下兼容)，基本使用上分別不大。當然 v3 器材因為較新而會比 v1.2 的貴少少
	- 好處: 穩定性高, 長期接電的器材 (例如 IKEA Tradfri 燈泡, Aqara D1 零火版燈制) 有 Router 功能, 可成 Mesh 網絡擴展覆蓋
	- 缺點: 理論上可跨牌子使用，但現實只有個別例子如Philips Hue可以連到IKEA Tradfri燈, 小米多模Hub可以連到部份Aqara 的器材。
	- 距離: 如有 Router Device, 可擴展覆蓋

1. BLE / Bluetooth Mesh: 以藍芽技術作為通訊基礎。通常經濟實惠
	- 缺點: 穩定性中至低, 因為覆蓋距離不遠, 如沒有BLE Mesh的中轉就可能接收唔到

1. 其他RF制式: 有個別品牌以自家RF技術去連接自家的Hub, 然後再以常用的方法如 WiFi / Zigbee 與其他器材互連。
	- 缺點: 如果你只用單一品牌, 唔會用第三方軟硬件, 其實又不能算是缺點的喔 (笑)
<br />
<br />

## 裝修 小建議 （香港)

#### 電制位 
- 同電工師傅 / 設計公司好好溝通, ** 非常重要, 因為唔係你落手落腳去做/監工 **
- 其實你有任何諗法, 就要同有關人仕講。照道理佢地會同你傾同你諗 
- 電視 / Router / 電動窗簾 / Security Cam / 掃地機械人 / 打邊爐用既電磁爐, 會唔會預一個專用電制位，唔用拖版?
- 電動窗簾機 / Router / Security Cam 可能在正常較高位置 
- 好多人會漏咗既位
	- 浴室寶要有獨立20A制位（同冷氣機同級）
	- 電子廁板又要預多個獨立13A位
	- 廚房有做Built In 爐（蒸/焗爐又好，電磁爐又好）做20A獨立電位你日後換爐會自由D
	- 雪櫃用電唔多也最好預個獨立位
	- 洗衣機個電位做雙位可以俾水機/洗碗機用…. 

由裝修開始打拆 到 電位打坑，其實通常都有七至十日時間。所以就算未出裝修既設計 Design Draft, 都要對燈既位置、冷氣電位等等有大概諗法, 同有關人仕好好溝通，以及係完成打坑後到場睇睇，以免之後無得改。
<br /><br />

#### 燈制電路 
- 如考慮用智能掣, 唔駛做兩路掣 (2-way), 因為智能掣更能彈性處理。
- 全屋新做電時, 在所有燈制 "加燈青" (香港電工師傅叫法) - 即加Neutral N線/中線/零線), 以便使用不同款式既智能燈掣
- 燈制位要額外打深 - 最少5cm 或以上，以便安放比正常厚身既智能燈制及後面既電線。
- 同師傅講定要用加長螺絲收番個面板, 以及不要令線尾壓壞智能制面。

<br /><br />

#### 低電電路 
- 請為你上網幸福設想, 確保你想用既寬頻公司可以幫你拉到線去你個 Router 位度
- Router 放邊度好個人, 但建議一早決定, 以便決定要唔要由果個位拉 LAN 線入房
- 正常家居如果 LAN 線單一條長度不長於 50m, 用 Cat6 已夠行 10GbE。如果擔心拉夠兩條或三條當 Fallover / LACP, Cat6e/Cat7 太硬太粗無必要唔駛諗, “CAT8 或 以上就只係同瑞士山區肺咁, 得啖笑 
- 無線 Mesh WiFi 係好, 但 Node 與 Node 之間要有 "可見點" 先達到最佳效果, 重要記得買 "三頻" Tri Band 的。
- 如果門口門鐘位係有線位的, 建議換為 LAN 線, 拉到去 Router 位附近. 
	- 本身就算當普通門鐘 (24V) 供電電線用, 8芯的 LAN 線卓卓有餘。
	- 新式智能視像門鐘可以支援 PoE 供電, 咁就直插就可以

<br /><br />

## 智能燈制 選購建議

#### 1. 燈制版本
- “單火版” 
	- 同一般使用電制一樣，只切斷火線/Live/來電。
	- 智能單火掣總負載會比”非智能掣” 低（Max around 6A), 但不用改動電路直接使用

- “零線版”
	- 電制要有零火線/中線/青線，才可使用
	- 掣位總負載（Loading) 可達10-13A max（個別牌子除外)，也較穩定
	- 香港燈掣位正常沒有零線，因而要另外 “加燈青” (即由總制拉一組燈用既零火線/中線/青線。裝修時要同工程人員好好交代。
<br /><br />

#### 2. 行貨 定 水貨, 版本型號
- 入手前要確定香港或國內購入，以保所有器材能在同一區域既Cloud Server一起工作。
- 有個別品牌 A器材只能在國內工作, 另外同一器材某D版本有區鎖機制, 在香港不能使用。
- 花時間了解器材可唔可以同其實牌子容許互連, 同要點做? (如用支援 Matter 既 Hub, 日後更新 Firmware 或其他)
- 了解品牌生態, 如 Tuya、米家 是一個平台,各大中細廠買佢Chip/俾錢就可以用到佢地平台功能, 但不代表質素有保証
<br /><br />

#### 3. 可支援平台
- 通常各牌子的燈飾也要使用自己的Hub/Controller/Gateway，有的可以透過大平台如Apple HomeKit/Google Home/Amazon Alexa、或第三方平台 + 硬件如Home Assistant做到不同牌子器材互相使用。 
<br /><br />

## FAQ
- 新屋全爆, 一定加燈青, 用零火版燈制
- 唔想煩, 用晒一套Aqara (無收廣告, 但香港買到既又比較安全同齊全, 個人覺得只有佢)
- 浴室寶、冷氣機、電熱水爐等等用 曲卡 (Cooker) 制既高電流燈制位, 暫時未有大牌子出既可靠智能制
- 幾貴既 Wireless Mesh Router, 都唔及有 LAN 線做 backbone 的來得穩定
- 就算用 Home Assistant, 都唔可以諗住只用一個 Hub 去 connect 晒所有 Sensor / Device
- 用得 Home Assistant, 就一定要去學用 Nodered 做自動化, 走少好多苦路
## ** 但請自行衡量自己執行能力，以免錢駛咗但做唔到你既要求 **
