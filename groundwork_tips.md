# 智能家居裝修 小建議
資料來自香港某討論區、及Telegram groups
<br />


### 電制位 - 同電工師傅 / 設計公司好好溝通
- 其實你有諗法, 要同有關人仕講。裝修佬會同你revise. 
- 你會諗下會唔會做多個電位俾電視 / Router / 電動窗簾 / BB Cam / 掃地機械人 / 打邊爐用既電磁爐。
- 可能在正常較高位置 
- 好多人會漏咗既位
	- 浴室寶要有獨立20A制位（同冷氣機同級）
	- 電子廁板又要預多個獨立13A位
	- 廚房有做Built In 爐（蒸/焗爐又好，電磁爐又好）做20A獨立電位你日後換爐會自由D
	- 雪櫃用電唔多也最好預個獨立位
	- 洗衣機個電位做雙位可以俾水機/洗碗機用…. 

由開始裝修打拆 到 電位打坑，其實都有七至十日時間, 所以就算未出裝設既設計 Design Draft, 都要燈既位置, 冷氣電位等等有大概諗法, 以免之後無得改。
<br /><br />

### 燈制電路 
- 如考慮用智能掣, 唔駛做兩路掣 (2-way), 因為智能掣更能彈性處理。
- 全屋新做電時, 在所有燈制 "加燈青" (香港電工師傅叫法) - 即加Neutral N線/中線/零線), 以便使用不同款式既智能燈掣
- 燈制位要額外打深 - 最少5cm 或以上，以便安放比正常厚身既智能燈制及後面既電線。
- 同師傅講定要用加長螺絲收番個面板, 以及不要令線尾壓壞智能制面。

<br /><br />
# 智能燈制 選購建議

### 1. 常見器材通訊方法
1. Zigbee :  有v1.2  同 v3版本之分，但可向下兼容。好處是如mesh一樣支點與支點間可互信以擴展覆蓋距離（支點要長期接電才能有Router功能）

	缺點： 較貴, 以及要用Hub. 

	理論上Zigbee器材可跨牌子使用，但現實只有個別牌子做到, 如Philips Hue可以連到IKEA Tradfri燈, 小米多模Hub可以連到部份早期推出的Aqara 器材。

1. Wi-Fi: 多數標榜不需要用Hub, 但缺點係除個別強調直接支援HomeKit/Alexa/Google Home外，要安裝自家App, 無統一標準

1. RF: 有個別版子以自家RF技術去連接自家的Hub, 然後再以常用的方法如WiFi / Zigbee 與其他器材互連。
<br /><br />

### 2. 燈制版本
- “單火版” - 同一般使用電制一樣，只切斷火線/Live/來電。智能單火掣總負載會比”非智能掣” 低（Max around 6A), 但不用改動電路直接使用

-  “零線版”
	- 電制要有零火線/中線/青線，才可使用
	- 掣位總負載（Loading) 可達10-13A max（個別牌子除外)，也較穩定
	- 香港燈掣位正常沒有零線，因而要另外 “加燈青” (即由總制拉一組燈用既零火線/中線/青線。裝修時要同工程人員好好交代。
<br /><br />

### 3. 行貨 定 水貨, 版本型號
- 入手前要確定香港或國內購入，以保所有器材能在同一區域既Cloud Server一起工作。有d版本d野有區鎖機制。也要花時間了解唔同牌子可以容許互連
<br /><br />

### 4. 用乜野平台?
- 通常各牌子的燈飾也要使用自己的Hub/Controller/Gateway，有的可以透過大平台如Apple HomeKit/Google Home/Amazon Alexa、或第三方平台 + 硬件如Home Assistant做到不同牌子器材互相使用。 

# ** 但請自行衡量自己執行能力，以免錢駛咗但做唔到你既要求 **
